# Truckplanning

De regels van truckplanning.

## Doel truckplanning

Truckplanners zijn verantwoordelijk voor het aansturen van chauffeurs. Ze bewaken het deel van het containertransport dat door trucks wordt uitgevoerd.

De kerntaken van een truckplanner zijn:__
1.	Het inschatting en organiseren van voldoende vervoerscapaciteit
2.	Het toewijzen van ritten aan trucks, chauffeurs en ritten
3.	Het monitoren en bijsturen van de uitvoering

Het doel van dit takenpakket is om de vervoerscapaciteit van alle trucks zo effectief mogelijk te benutten.

Daarbij wordt, zo goed als mogelijk, rekening gehouden met de karakteristieken en voorkeuren van trucks, lading, locaties, klanten, chassis en chauffeurs. 

## Taken van de planner

### 1. Het inschatting en organiseren van voldoende vervoerscapaciteit

Voor de dag van uitvoering wordt er een (gedeeltelijke) planning gemaakt om in te schatten of er voldoende vervoerscapaciteit is.

De beschikbare vervoerscapaciteit wordt bepaald door het aantal beschikbare chauffeurs, trucks en chassis.

De tijdsvensters en levertijden bij klanten en terminals bepalen hoeveel capaciteit er op een bepaald moment van de dag nodig is.

Wanneer de planner inschat dat de capaciteit onvoldoende is zijn er een aantal opties:__

*	Werktijden chauffeurs aanpassen
*	Tijdvensters/levertijden bij de klant/zeehaven aanpassen
*	Directe zeehavenritten via de terminal laten lopen
*	Herverdelen van capaciteit tussen terminals, tussen zeehaven/regio/terminalchauffeurs of tussen chauffeurs van andere afdelingen.
*	Bijschakelen met charters of externe chauffeurs en trucks.

### 2. Het toewijzen van ritten aan trucks, chauffeurs en chassis

#### 2.1	Algemene beslisregels

Er zijn een aantal algemene beslisregels:__

*	Wanneer capaciteit in de knel komt gaat regiowerk voor zeehavenwerk
*	Vertraging veroorzaakt bij een klant moet zo min mogelijk effect hebben op andere klanten
*	Charters gaan (bij voorkeur) niet naar de klant

#### 2.2	Beslisregels met betrekking tot lading

Voor het uithalen van import zeecontainers dat een rit kan alleen worden uitgevoerd:__

*	__Documenten:__ Wanneer douanedocumenten beschikbaar zijn
*	__Order bekend:__ Wanneer de order en container bij de locatie bekend zijn
*	__Fysiek aanwezig:__ Wanneer de container fy__siek aanwezig is
*	__Vrijstelling:__ Wanneer de container is vrijgesteld door de rederij

Voor het wegbrengen van export zeecontainers geldt:__

*	__Documenten:__ Wanneer douanedocumenten beschikbaar zijn
*	__Order bekend:__ Wanneer de order en container bij de locatie is voorgemeld
*	__Geblokkeerd:__ Wanneer de container niet geblokkeerd staat
*	__FYCO:__ Wanneer de container niet is vastgezet voor een fysieke controle van de douane
* __Gewicht:__ Volle export containers hebben prioriteit over lege export containers

__Let op:__ Bij ECT mogen uitgaande containers zonder documenten worden ingeleverd.

__Let op:__ De vuistregel bij Van Berkel is dat er niet naar de zeehaven gereden wordt wanneer er iets aan de status van een container mist (tenzij de verwachting is dat dit goed komt of er een alternatieve container is om mee te nemen). De vuistregel bij CTT is dat er altijd gereden wordt, CTT Rotterdam fungeert hier als uitwijkbasis.

__Let op:__ Ritten naar Duitsland kunnen een douane tussenstop hebben.

__Voor containers die gasgemeten moeten worden geldt:__

*	__Gasmeting:__ De container wordt alleen vervoerd na een positief metingsresultaat. Bij een afkeuring schuift een container vrijwel standaard door naar de volgende dag. Natuurlijk ventileren is een mogelijkheid, dan wordt de container voor een aantal uur open gezet en verschuift de rit naar de middag.
*	__Stackpositie:__ De locatie in de stack bepaalt welke container als eerste vertrekt.
  *	Wanneer er veel containers met vergelijkbare lading op 1 dag naar een klant moeten, dan worden deze uitgereden op stackpositie, en niet op laad/lostijd.
  *	Voor de overige containers bepaalt bij Van Berkel de planning de stackpositie en wordt daar gedurende de dag niet naar gekeken. De kraanmachinist krijgt een eersterittenlijst waarmee de uit te rijden containers op een handige positie gezet kunnen worden.
  *	Bij CTT heeft de kraanmachinist dat inzicht via gate control (GCT), met kleurcodes wordt aangegeven welke containers er prioriteit hebben.
  *	Bij beide terminals geldt dat het de laatste taak van de chauffeur is om zijn eerste container voor morgen te laden (wanneer er nog een kraanmachinist of reachstacker-chauffeur aanwezig is).

#### 2.3	Beslisregels met betrekking tot klantafspraken

De belangrijkste afspraken met klanten (en andere locaties als zeehaventerminals) gaan over laad/lostijden, servicetypes, afhandeltijden, en toegangsrestricties.

__Tijdvenster:__ Elke rit moet binnen het afgesproken tijdvenster op de afgesproken locatie zijn.

* Voor import zeehavenritten geldt er een pickup window waarbinnen de container opgehaald moet worden.
* Bij de klant geldt er een laad/lostijdstip waarop de container geleverd moet worden. Dit is ongedefinieerd tijdsvenster, de standaard acceptabele afwijking is 15 minuten. Per klant kan de grootte van dit tijdsvenster verschillen.
* Voor export zeehavenritten geldt er een cargo window waarbinnen de container geleverd moet worden.

__Let op:__ Wanneer er geen tijd, maar wel een datum is gedefinieerd gelden de openingstijden van de locatie als tijdsvenster. Een belangrijke uitzondering hier zijn klanten die bijvoorbeeld elk uur 1 container willen.

__Let op:__ Bij een aantal zeehaventerminals geldt dat een container moet worden aangemeld voor een specifiek tijdsvenster.

__Servicetypes en afhandeltijden:__ 

| Servicetype	| Omschrijving | Afhandelduur |
| --- | --- | --- |
| Kranen | Het op- of afzetten van een container | 15 minuten |
| Omkoppelen | Het aan- of afkoppelen van een chassis |	15 minuten |
| Live handling |	Het laden of lossen van een container terwijl de chauffeur wacht | 60 minuten |
| Wegen |	Het in/of uitwegen van een container | 15 minuten |
| Cleaning | Het schoonmaken van een container | 15 minuten |

Bij het servicetype omkoppelen ligt de focus op het uitrijden van volle containers. Wanneer er een lege container klaar staat bij de klant nemen chauffeurs die uit eigen initiatief mee (tenzij er andere instructies zijn afgegeven). Lege containers bij minder frequent bezochte locaties worden door deze klanten zelf aangemeld voor transport.

__Toegangsrestricties:__
*	Voor alle Maasvlakte terminals geldt dat alleen trucks met een Euro 6 of zero-emissie motor zijn toegestaan.
*	Voor sommige locaties is een toegangspas of code vereist.

#### 2.4	Beslisregels met betrekking tot trucks
Een truck is geschikt wanneer aan de volgende criteria wordt voldaan:

*	__Openbare weg:__ Terminaltrekkers zijn niet toegestaan op de openbare weg en dus alleen geschikt voor ritten binnen de grenzen van het industrieterrein.
*	__Slaapcabine:__ Ritten met een overnachting zijn alleen geschikt voor vrachtwagens met slaapcabine.
*	__Standairco:__ Ritten met een overnachting zijn alleen geschikt voor vrachtwagens uitgerust met een standairco.
*	__Voorloopas:__ Een truck met een voorloopas kan een hoger gewicht meenemen.
*	__Standplaats:__ Elke truck heeft een standplaats. Een truck vertrekt en eindigt normaliter op zijn standplaats.
*	__Euronorm:__ Voor Maasvlakte terminals geldt een minimale euronorm van Euro 6.
*	__Hefschotel:__ Rangeertrucks in combinatie met een chassis met vaste poten kunnen zeer snel omkoppelen. 
*	__OBU Duitsland:__ On-board unit voor de tolwegen in Duitsland. Standaard bij CTT.
*	__OBU België:__ On-board unit voor de tolwegen rond Antwerpen (boete is €800). Standaard bij CTT.
*	__ADR-uitrusting:__ Veiligheidsuitrusting voor het vervoer van gevaarlijke stoffen.
*	__Beschikbaar:__ Trucks in onderhoud zijn niet beschikbaar.

__Gewichtsrestricties:__
De totale combinatie van trekker + chassis + lading:

*	__NL:__ 50T + 60T LZV
*	__BE:__ 40T + 60T LZV
*	__DE:__ 40T + 45T (wanneer binnen een straal van 150km van de achterlandterminal)

Vuistregels:

*	Gewicht LZV-materiaal = ~20T
*	Gewicht normaal materiaal = ~13T
*	Een 20-voeter achter op een LZV of een niet-inschuifbaar chassis mag maximaal 15T netto wegen (of 19T inclusief container).

__Bakwagens:__
In het geval van CTT wordt er ook met bakwagens gereden. Een bakwagen is een truck waarop een 20-voet container geplaatst kan worden. Een bakwagen kan ook verlengd worden tot een LZV. Dit type LZV is alleen goedgekeurd in Nederland (in verband met de bladvering van de bakwagen).

__Let op:__ CTT heeft geen LZV-goedkeuring voor Duitsland.


#### 2.5	Beslisregels met betrekking tot chassis

Een chassis is geschikt wanneer:

*	__Aantal assen:__ Een 2-asser mag maximaal 24T vervoeren, 1-assers worden niet gebruikt, voor een 3-asser is het maximaal gewicht ~35T. In combinatie met een voorloopas op de vrachtwagens kan een 2-asser ook 35T vervoeren.
*	__Vaste poten:__ Chassis met vaste poten zijn sneller wanneer je moet omkoppelen, met name in combinatie met een hefschotel. Alle nieuwe chassis (blinkertjes bij Van Berkel, schuivers bij CTT) hebben draaipoten.
*	__Genset:__ Ritten waarbij actieve reefer koeling benodigd is kunnen alleen worden uitgevoerd met een chassis met een genset.
*	__LZV:__ Een LZV-gekeurd chassis kan 3 TEU meenemen, een normaal chassis 2 TEU. Op een LZV-chassis kunnen dus maximaal 3 ritten in 1 rit gecombineerd worden! Deze chassis hebben speciale bebording. Elke LZV-chauffeur heeft een eigen trekker, dolly (20FT) en 3-asser chassis (40-45FT).
*	__ADR:__ Een ADR-gekeurd chassis mag gevaarlijke stoffen vervoeren.

In het geval van CTT zijn er een aantal extra chassis types:

*	__Kieper:__ Een kiep-chassis wordt gebruikt voor bulklading.
*	__Sideloader:__ Een sideloader is een chassis met een kraan, hiermee kan een container worden op/afgezet bij elke klantlocatie.
*	__Vlak:__ Een vlak chassis is niet uitschuifbaar en alleen geschikt voor 40-voet containers of een 20-voet container van minder dan 5 ton.
*	__Gooseneck:__ Een gooseneck is niet uitschuifbaar, en geschikt voor zowel 40-voet container als 20-voet containers tot 5 ton (geen 45-voet!).
*	__Schuiver:__ Een standaardchassis met uitschuifbare kont, geschikt voor alle maten containers.
*	__Combi:__ Een combi-chassis is een klein chassis geschikt voor een 20-voet container.

__Let op:__ Speciale chassis hebben vaak een vaste chauffeur. In principe worden ze ook niet gebruikt om om te koppelen.

__Standplaats:__ Chassis hebben geen standplaats, maar over het algemeen worden containers opgehaald door een truck met dezelfde standplaats als de truck die de container initieel heeft afgezet. Op die manier blijft de voorraad chassis natuurlijk in balans.

#### 2.6	Beslisregels met betrekking tot chauffeurs

Een chauffeur is geschikt wanneer:

*	__Beschikbaarheid:__ De chauffeur niet vrij, ziek of anders afwezig is.
*	__Werktijden:__ Een rit moet worden uitgevoerd binnen de werktijden van een chauffeur.
*	__Overwerken:__ Chauffeur wil wel, niet of alleen in bepaalde mate overwerken. Al het overwerk <1 uur noemen we geen overwerk. Vanaf 17:__00 is het afschrijftijd, stuur je een chauffeur na 16:__30 nog weg dan weet je dat het overwerk wordt (hij is dan pas na 18:__00 terug). Het is belangrijk om een eerlijke verdeling te houden tussen chauffeurs die overwerken.
*	__Rijtijdenwet:__ Chauffeur heeft voldoende werkuren beschikbaar. Soft limiet, in bijzondere gevallen mogen rijtijden overschreden worden (artikel 12). Chauffeur is in principe de hoofdverantwoordelijke. Vandaag een chauffeur laten overwerken betekent dat hij morgen pas later kan beginnen vanwege het verplichte aantal rusturen! 
*	__ADR-certificaat:__ Chauffeur mag met gevaarlijke goederen rijden.
*	__LZV-certificaat:__ Chauffeur mag met LZV rijden (3 TEU).
*	__Overnachten:__ Chauffeur wil wel/niet overnachten. Bij wel gebeurt dit meestal 1-2x per week. Dit is eigenlijk niet wel/niet, maar een %.
*	__Locatievoorkeuren:__ Chauffeur geeft de voorkeur aan zeehaven, regio, of lokaal werk. Ook dit is een %, zie je met name bij zeehaven/regiowerk. Er zijn chauffeurs die bij grote voorkeur niet de regio uit willen.
*	__Locatievereisten:__ Chauffeur heeft toegangspas mee of klant wil specifieke chauffeur.
  *	Van Berkel: Bij Bavaria hebben we een aantal jaarpassen voor specifieke chauffeurs, andere chauffeurs moeten zich aanmelden, maar dit is niet echt een "vereiste", aanmelden kan ook. Vroeger waren er ook wel chauffeurs die altijd naar dezelfde klant reden, maar dat komt niet echt meer voor.
*	__Handlingsvoorkeuren:__ Chauffeur kan of wil snel omkoppelen of geeft de voorkeur aan live handling. Dit is deels voorkeur, deels handigheid, en deels lichamelijke conditie.
*	__Standplaats:__ Chauffeurs werken vanaf een vaste locatie.

__Let op:__ Bij Van Berkel zijn veel terminalchauffeurs nog scholieren en op woensdag vrij.

__Let op:__ Bij CTT worden er regelmatig chauffeurs uitgewisseld met o.a. Expeditie, Huif en Grolsch. Daarnaast wordt CTT regelmatig als "charter" ingehuurd voor Bolk. Dat betekent dat het goed kan dat een chauffeur voor 1 rit een andere opdrachtgever heeft dan CTT. Planners stemmen dit af met de planners van de alternatieve “opdrachtgever”.

__Let op:__ Bij CTT heeft de planner vrij goed inzicht de huidige beschikbare uren van een chauffeur volgens de rijtijdenwet middels Transics. Planners sturen hier dan ook actief op.

__Let op:__ Pauzes worden door de chauffeur zelf ingedeeld en gemeld aan de planner. Ergens is dit niet ideaal, ook pauzes zou je misschien moeten willen plannen.

__Let op:__ Locaties van overnachten en stoppen met rijden worden door de chauffeur zelf beslist.

### 3. Het monitoren en bijsturen van de uitvoering

Gedurende de dag monitort een planner de planning door:

1.	Controleren
2.	Efficiëntie verbeteren

Bij controleren draait het om:

*	__Vertraging/versnelling:__ Zijn de chauffeurs op tijd vertrokken? Is de rij- of afhandeltijd korter of langer dan verwacht? Informatie komt binnen via WhatsApp, Data2Track (Van Berkel), Transics (CTT), en Modality.
*	__Containerstatus:__ Staan alle vinkjes op groen voor zeehaven transporten? Missen er containernummers? Is de container bekend bij de klant? Is de gasmeting goed? Container niet afgekeurd?
*	__Nieuwe ritten:__ Lege containers worden op eigen initiatief van chauffeurs meegenomen. Customer Service (CS) neemt ad hoc orders aan in overleg met de planner. Bij CTT kunnen chauffeurs ook aan een andere afdeling worden uitgeleend.
*	__Annuleringen:__ Klanten kunnen last minute ritten annuleren.
*	__Tijdsvensters:__ Klant wil de container op een ander tijdstip of het tijdsvenster verandert door een update in de aankomst- of vertrektijd van het zeeschip.
*	__Rijtijden:__ Blijven chauffeurs binnen hun wettelijke rijtijden?

Wanneer een controle een probleem aan het licht brengt kan een planner de planning wijzigen. Daarbij gelden alle hierboven genoemde beslisregels.

Bij de verbetering van efficiëntie gaat het om het opvullen van restcapaciteit:

*	__Lege containers:__ Kunnen we die meenemen?
*	__Voorwerk:__ Kunnen we vast werk voor (over)morgen doen?
*	__Bargeplanning:__ Kunnen we ritten overnemen uit de bargeplanning?
*	__Andere afdelingen:__ Kunnen we chauffeurs uitlenen aan andere afdelingen?
*	__Transferritten:__ Zijn er transferritten die we kunnen doen?

## Constraints

De belangrijkste constraints waar de Squid planner mee moet rekenen:

* Alle ritten hebben tijdvensters, ritten dienen _zoveel als mogelijk_ te worden uitgevoerd binnen die tijdvensters
* Er is afhankelijkheid tussen ritten, het uitvoeren van een bepaalde rit limiteert de mogelijke vervolgritten
* Ritten van en naar terminals (zeehaven/achterland) kunnen gecombineerd worden door meerdere containers op 1 chassis te plaatsen
* Ook achterlandritten kunnen gecombineerd worden wanneer er gebruik gemaakt wordt van een dubbel chassis (of bakwagen)
* Containers kunnen op meerdere achterlandterminals worden ingeleverd
* Er kunnen op meerdere achterlandterminals chassis worden omgekoppeld
* Trucks hebben restricties: gebiedstoegang, gewicht, standplaats,...
* Chauffeurs hebben voorkeuren: zeehaven/regio/terminalwerk, overnachtingen, overwerk, ...
* Chauffeurs hebben restricties: rijtijdenwet, LZV, gevaarlijke goederen, ...
* Chauffeurs hebben kwaliteiten: snelheid omkoppelen, ...

## Uitdagingen

* De truckendoos modelleren, bijvoorbeeld: 1 chauffeur met 2 auto's
* Vooruitkijken naar de rest van de week voor het combinaties en het uitvoeren van voorwerk
* Communicatie met barge/terminalplanning
* Omgaan met continue verandering
* Rekenen met rijtijdenwet (en het plannen van pauzes en overnachtingen)
